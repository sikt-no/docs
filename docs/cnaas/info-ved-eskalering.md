---
title: Nødvendig informasjon før eskalering av lokalnett-relaterte saker til Sikt.
sidebars_label: Informasjon ved eskalering
---

## Innledning

Her finner du informasjon om hva som bør være med av informasjon i en sak som er relatert til problemer med lokalnett levert av Sikt. 

Les [Driftsinstruks for kunder av "Lokalnett fra Sikt - CNaaS"](driftsinstruks-kunde) for å se hvordan du kontakter og eskalerer saker til Sikt.

## Informasjon som bør være med i en sak

- Tidspunkt for feilen.
  - Dersom dette er sporadisk, oppgi tidspunkt for når feilen fant sted sist. Eventuelt kan flere tidspunkt oppgis. 
- God beskrivelse av problemet
  - Hvordan oppleves problemet? Tregt, ustabilt/blir koblet av nett, får ikke kontakt med enkelte eller flere nettsider, får ikke logget på nettet?
  - Beskriv også eventuelt hvilke nettsider/tjenester som fungerer og ikke fungerer. 
- Brukernavn: Gjelder kun ved tilkobling til eduroam. 
- Brukerens telefonnummer: Gjelder kun ved tilkobling til gjestenett med bruk av SMS. 
- Lokasjon for brukeren 
  - Bygg-nummer/-navn
  - Rom-nummer
  - Punktnummer (ved trådbasert tilkobling)
- MAC-adresse på nettkortet til brukeren. Tips: Se [Grunnleggende feilsøking ved problemer i lokalnett](grunnleggende-feilsok-lokalnett#adresser) for å se hvordan du finner MAC-adressen til brukeren. 
- Informasjon fra grunnleggende feilsøking. 
  - Ta med alt som ble avdekt under grunnleggende feilsøking (Se artikkel [Grunnleggende feilsøking ved problemer i lokalnett](grunnleggende-feilsok-lokalnett)). 

Husk: heller for mye informasjon enn for lite. Dersom Sikt må etterspørre mer informasjon, så vil dette bidra til lengre løsningstid. 



