---
slug: /datadeling/om/
title: Hva er Fellestjenesten for Datadeling (IntArk)?
sidebar_position: 1
---

Fellestjenesten for Datadeling (IntArk) er både en integrasjonsarkitektur og en
plattform, som muliggjør og forenkler samarbeidet rundt integrasjoner og deling
av data i kunnskapssektoren. Fellestjenesten setter felles føringer for hvordan
dele data enklere og likere, og gir deg
[verktøy](/docs/datadeling/teknisk-plattform) og hjelp til å gjøre dette.

Fellestjenesten fokuserer per nå på _integrasjoner_, men inkluderer også noe
informasjonsforvaltning. Målet er å fokusere på deling av _data_, men det
krever noen steg for å komme dit, blant annet at det blir enklere å integrere
med institusjonene. Fellestjenesten skal hjelpe med dette.

Arkitekturen baserer seg på [referansearkitekturen for deling av data i høyere
utdanning og
forskning](https://unit-norge.github.io/unit-ra/main/B%C3%B8ker/Referansearkitektur%20for%20deling%20av%20data%20i%20h%C3%B8yere%20utdanning%20og%20forsking.html),
som er et målbilde for sektoren. Fellestjenesten er også bygget opp rundt noen
[integrasjonsprinsipper](/docs/datadeling/prinsippene/). Bak ligger et
tankesett som har sett på hva som er mest hensiktsmessig for institusjoner i
kunnskapssektoren, både rundt integrasjoner, men også alt som er relatert til
disse.

Fellestjenesten er ment å både brukes mellom institusjoner og mot eksterne
utenfor kunnskapssektoren, men den kan også brukes for datadeling internt hos
hver institusjon.

## Fellestjeneste for Datadeling

Sikt leverer fellestjenesten for Datadeling. Fellestjenesten inkluderer:

| Hva                            | Inneholder                                |
| ------------------------------ | ----------------------------------------- |
| Føringer for hvordan dele likt | [Referansearkitektur] og [styringsregler] |
| Hjelp til å dele               | Support, rådgivning og [anbefalinger]     |
| Verktøy for å dele             | [Teknisk plattform]                       |

<!-- TODO: sjekk om detaljane stemmer med tidlegare presentasjonar. Vurder å lage figur av det - vert finare. -->

[teknisk plattform]: /docs/datadeling/teknisk-plattform
[styringsregler]: /docs/datadeling/styringsregler
[referansearkitektur]: https://unit-norge.github.io/unit-ra/main/B%C3%B8ker/Referansearkitektur%20for%20deling%20av%20data%20i%20h%C3%B8yere%20utdanning%20og%20forsking.html
[anbefalinger]: /docs/datadeling/god-praksis

## Hvorfor Fellestjeneste for Datadeling?

Digitaliseringen krever mer datadeling og flere integrasjoner. En felles
integrasjonsarkitektur i universitets- og høgskolesektoren gjør det enklere og
mer effektivt å dele data, både internt hos en institusjon, mellom
institusjoner og med resten av verden.

Fellestjenesten fokuserer på det som gir mest verdi for UH-sektoren som helhet.
Løsninger skal kunne samhandle, uavhengig av leverandør og lokasjon.
Prinsippene bidrar til at sektoren henger med i utviklingen og kan tilby
tidsriktige løsninger av høy kvalitet.

Noen gevinster med bruk av fellestjenesten:

- Enklere å samarbeide med andre om datadeling, både internt hos hver
  institusjon og mellom institusjonene.

- Enklere å finne og ta i bruk data fra andre tjenester.

- Enklere å bytte ut tjenester, siden de er løsere koblet.

- Bruk av anbefalte integrasjonsmønstre gir raskere oppdaterte tjenester, som
  gjør de mer brukervenlige.

## Føringer

Fellestjenesten forholder seg til føringer fra:

- [Digitaliseringsstrategien for offentlig sektor 2019-2025](https://www.regjeringen.no/no/dokumenter/en-digital-offentlig-sektor/id2653874/)
- [Digitaliseringsdirektoratets overordnede arkitekturprinsipper](https://www.digdir.no/digitalisering-og-samordning/overordnede-arkitekturprinsipper/1065)
- [Digitaliseringsdirektoratets rammeverk for digital samhandling](https://www.digdir.no/nasjonal-arkitektur/rammeverk-digital-samhandling/2148)
- [Digitaliseringsdirektoratets rammeverk for informasjonsforvaltning](https://www.digdir.no/informasjonsforvaltning/informasjonsforvaltning/2113)

## Se også

- [Begrepsoversikten](/docs/datadeling/begreper/)
