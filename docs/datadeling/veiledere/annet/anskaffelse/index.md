---
slug: /datadeling/veiledere/annet/anskaffelse/
title: Veileder for anskaffelser av IT-tjenester
sidebar_position: 1
---

En veileder for å hjelpe deg som systemeier, prosjektleder, innkjøper eller
applikasjonsforvalter før du velger et produkt eller leverandør. Dette gjelder
både om din tjeneste vil kunne inneholde data som kan være nyttig for andre, og
om din tjeneste skal hente data fra andre av institusjonens tjenester.

<!-- TODO: Denne veilederen kan med fordel revideres sammen med innkjøpere fra
Sikt -->

## Hvorfor følge fellestjenesten sine anbefalinger?

Med fellestjenesten for Datadeling prøver vi å gjøre det enklere å dele data,
men også heve kvaliteten på datadelingen. Et av fokusområdene er å gjøre
integrasjoner endringsdyktige. IT-tjenester som kjøpes inn påvirker også
institusjonens evne til å dele data.

- Ved å kjøpe inn en billig IT-tjenester som ikke kan dele sine data, mister du
  muligheter. Vil besparelsen ved å kjøpe en dyrere IT-tjeneste veie opp for
  mulighetene og gevinstene ved gjenbruk av dataene?

- Ved å kjøpe en IT-tjeneste som bare kan integreres med andre tjenester fra
  samme leverandør, låser du deg fort til å bruke leverandøren sine produkter -
  en såkalt _lock in_-situasjon. Dette går spesielt utover institusjonens
  endringsdyktighet - hva blir kostnaden av å innføre en ny tjeneste, når du ikke
  kan gjenbruke data, eller må samtidig bytte ut mange andre tjenester?

Anskaffede IT-tjenester må også kunne integreres og samarbeide med andre
IT-tjenester. Vi prøver hjelpe med dette.

## Hva bør følges?

Alle IT-tjenester med data vil potensielt kunne være nyttig å integrere med.
Anbefalingene fra fellestjenesten bør derfor vektlegges selv om IT-tjenesten
ikke har behov for integrasjoner fra starten av.

- [Integrasjonsprinsippene](/docs/datadeling/prinsippene) er overordnede
  føringer som ligger til grunn for fellestjenesten. Disse er nyttige å kjenne
  til, selv om de er mindre konkrete.

- Referansearkitekturen for deling av data i kunnskapssektoren er et målbilde
  for hvor vi ønsker at sektoren skal være om noen år.

- [Styringsreglene for fellestjenesten](/docs/datadeling/styringsreglene) er
  hva institusjonen må følge for å bruke fellestjenesten. Også anskaffede
  IT-tjenester må følge disse.

En utfordring er at det er få konkrete krav, men elementer som bør med i
helhetsvurderinger. For eksempel er et krav at IT-tjenesten må tilby data via
et API med et åpent grensesnitt, men hvor godt er API-et? [Anbefalte gode
praksiser](/docs/datadeling/god-praksis) inneholder også anbefalinger som kan
tas med.

Krav og behov fra fellestjenesten bør vektlegges i anskaffelser likt med mye
annet. Bare husk på kravet til sektoren om mer digitalisering, som igjen setter
høyere krav til IT-tjenesters evne til datadeling.

## Hvordan kommer jeg i gang som innkjøper?

Se oversikt over [vurderinger ved anskaffelse av IT-tjenester og
-systemer](/docs/datadeling/veiledere/annet/anskaffelse/detaljert) som du kan
ta med dei i din anskaffelse. Dette gir deg ikke konkrete svar, men
betrakninger fra tidligere erfaringer.

Se også [hjelpespørsmål ved
anskaffelser](/docs/datadeling/veiledere/annet/anskaffelse/hjelpesporsmal) som
kan hjelpe deg i anskaffelsen, både i utlysninger og i evalueringer.

## Mer informasjon

- [Hva er Fellestjenesten for Datadeling (IntArk)?](/docs/datadeling/om/)
- [Veileder for orden i eget hus (digir.no)](https://data.norge.no/guide/veileder-orden-i-eget-hus/)
